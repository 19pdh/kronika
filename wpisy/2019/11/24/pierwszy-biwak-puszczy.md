---
title: Pierwszy biwak Puszczy
preview: Pierwszy biwak Puszczy
author: Filip Olszewski
---

# Pierwszy biwak Puszczy

23-24.11.2019r. | Filip Olszewski

### O biwaku

Dawno, dawno temu..., a tak serio to 23/24 listopada 2019 roku odbył się pierwszy biwak naszej drużyny. Biwak odbył się w Kórniku, do którego pojechaliśmy autobusem i graliśmy w grę właśnie o nim. Przed nią poszliśmy odłożyć rzeczy do salki koło domu Plastra (Tymona Litewki), którą zaprojektowli jego rodzice. Po jakimś czasie od rozpoczęcia gry (w jakiejś połowie gry) zaczęło się robić zimno (pomimo, że Kórnik jest bardzo przytulnym miastem, tak jak mówi piosenka), ale na nasze szczęście w domu Stacha Kowalskiego był punkt. Wypiliśmy przepyszną herbatkę i się ogrzaliśmy, a naszym zadaniem było obszlifować papierem ściernym szable Stacha. Po punkcie w domu gra trwała dalej np. byliśmy w muzeum Kórnickim gdzie mieliśmy zrobić sobie zdjęcie z obrazem Białej Damy.

Gdy gra się skończyła poszliśmy do salki na obiad - przepyszną pomidorową, którą zrobiła Mama Plastra. Po obiedzie graliśmy w gry w stylu Mafia i robiliśmy scenki na temat Kórnika, a po jakiś 3 godzinach zjedliśmy kolacje. Następnie poszliśmy na ognisko, na którym ja i Franek Kiernicki byliśmy strażnikami ognia oraz każdy zastęp pokazywał swoją scenkę.

Następnego dnia wstaliśmy, zjedliśmy śniadanie, spakowaliśmy plecaki i  posprzątaliśmy salkę. Potem poszliśmy na Mszę Świętą, która trwała na tyle długo, że spóźniliśmy się na autobus i w wyniku tego poszliśmy do domu Stacha, aby poczekać większość czasu u niego. Skończyło się to dla nas super, gdyż idealnie zdążyliśmy na autobus. I wszyscy żyli długo i szczęśliwie 😉
